# Prøve i webutvikling, frontend (HTML, CSS)

- `Dato`: 3. oktober, 2025
- `Tid`: 08.15 - 10.20 (siste 5 minutt brukes til å levere inn.)
- `Hjelpemiddel`: Alle, med unntak av KI, chatbots eller andre som skriver kode for deg. Oppgi kilder der du bruker de i koden.

Dette er en prøve i webutvikling, der fokuset er på frontend. Du skal gjenskape et design som du får både skjermbilder og video av, ved å bruke teknikkene vi har jobbet med den siste perioden. Dette betyr at du blant annet må bruke semantisk HTML, CSS Grid og/eller Flexbox for å designe nettsiden, ha orden og struktur i både filsystemet og koden din.

NB: Du kan gjerne bruke plassholder-tekst (lorem ipsum), og du kan bruke det samme bildet for alle "postene" - for å spare tid.

Detaljer om designet du skal gjenskape vha. HTML og CSS:

- Nettstedet skal inneholde en forside og en underside. Du skal med andre ord skrive kode for 2 stk. HTML-dokument.
- Det skal gå an å trykke på lenker for å navigere mellom sidene. "Hjem"-lenken i navbaren skal gå til forsiden (`index.html`), og når du trykker på hvilket som helst bilde på forsiden, skal du komme til undersiden (`side2.html`). Alle lenker på bildene fører deg altså til den samme siden.
- Forsiden (**index**) skal følge designet fra skjermbildene her, der du må legge merke til at designet endrer seg basert på skjermstørrelse:
  - [Skjermbilde 1](design-side1-bilde1.png)
  - [Skjermbilde 2](design-side1-bilde2.png)
  - [Skjermbilde 3](design-side1-bilde3.png)
- Undersiden (**side2**) skal følge designet fra skjermbildene her, der du igjen må legge merke til at designet endrer seg basert på skjermstørrelse:
  - [Skjermbilde 1](design-side2-bilde1.png)
  - [Skjermbilde 2](design-side2-bilde2.png)
  - [Skjermbilde 3](design-side2-bilde3.png)
- Du kan også se en video av hvordan nettsiden skal se ut, oppfører seg under ulike skjermstørrelser, samt hvordan navigasjonen fungerer:
  - [Video](design-video.mp4)

## Filstruktur

Du skal typisk ha følgende filstruktur:

```
/prøve-webutvikling-oktober-2025-navn-elev
    /index.html
    /side2.html
    /css
        /index.css
        /side2.css
    /images
        /bilde1.jpg
        /bilde2.jpg
```

## Innlevering

Innlevering av det du har produsert under prøven blir i form av en zip-fil. Eventuelt via en GitHub-repo. Uansett skal det være med tydelig navn på elev i mappen og zip-filen.

Sånn gjør du det:

1. Pakk mappen med alt innholdet i en zip-fil. Navngi zip-filen slik: `prøve-webutvikling-oktober-2025-navn-elev.zip`
2. Last opp zip-filen i Teams, i oppgaven som ligger der.

I `MacOS` kan du høyreklikke på **mappen** og velge `Komprimer`.

I `Windows` kan du høyreklikke på **mappen**, velge `Send til`, og deretter `Komprimert (zippet) mappe`.

## Krav

- Bruk av HTML og CSS, som gjenspeiler det vi har jobbet med i timene, og fra læringsmaterialet vårt (bøker, nettressurser mm.)
- Bruk av semantiske HTML-elementer
- Responsivt design (kan tilpasse seg ulike skjermstørrelser)
- Bruk av eksterne CSS-filer
- Lenker skal være funksjonelle, og stilsatt i navbaren
- Koden skal være godt strukturert, navngitt og kommentert
- Bruk av CSS-teknikker for å plassere innhold, der det er forventet CSS Grid og/eller Flexbox
- Bruk av farger som gir god kontrast og lesbarhet
- Bruk av hover-effekter på menyelementer i navbaren

## Vurderingskriterier

- Oppfyller kravene fra oppgaveteksten, kravene over og skjermbildene
- Mappestruktur og filnavn
- Bruk av semantiske HTML-elementer
- Bruk av CSS-selectors for å konkret jobbe med enkeltelement, grupper med element eller andre spesifiseringer.
- Kvalitet på koden (struktur, innrykk, kommentarer, lesbarhet)
- Responsivitet (tilpasser seg ulike skjermstørrelser)
- Leverer innen fristen, og på riktig måte

